# Laboratorio Monaci

Attività didattica per il primo anno del Dottorato in Scienze del testo, curriculum Filologia e Letterature Romanze.

### Repository

[github.com/elespdn/laboratorio-monaci](https://github.com/elespdn/laboratorio-monaci/tree/master/laboratorioMonaciPhD)

### Quando e dove
- Aula 2 Dipartimento di Studi Europei

Incontri:

- Martedì 20 dicembre, 15h-17h
- Mercoledì 11 gennaio, 10h-12h
- Giovedì 12 gennaio, 10h-12h
- Mercoledì 18 gennaio, 10h-12h
- Giovedì 19 gennaio, 10h-12h

### Contatti
[Dr. Elena Spadini](https://www.huygens.knaw.nl/elena-spadini/) -  **elena.spadini@huygens.knaw.nl**

### Programma 
Si presenteranno la figura di Ernesto Monaci e i materiali raccolti nel suo epistolario. Si fornirà quindi un'introduzione alle tecniche di edizione elettronica. Ognuno dei partecipanti sceglierà un documento, ovvero una lettera in italiano o in un'altra lingua, sulla quale lavorare e eseguirà la trascrizione e la codifica. 

---

### Introduzione

#### Ernesto Monaci e il suo epistolario

Ernesto Monaci, filologo e critico letterario, è una figura di spicco nel panorama culturale a cavallo tra Ottocento e Novecento, di grande rilievo per la storia della filologia romanza. Fu, infatti, il primo titolare di una cattedra di Lingue e Letterature Neolatine all’Università di Roma e co-fondatore della Rivista di Filologia Romanza.
L’archivio di Ernesto Monaci è conservato dalla Società Filologica Romana, con sede presso il Dipartimento di Studi Europei, Americani e Interculturali dell’Università Sapienza di Roma. Oltre a conservare i suoi appunti scientifici, l'archivio contiene un ricchissimo epistolario; Monaci fu in contatto con i maggiori scienziati e savants dell’Italia (D’Ancona, Rajna, Ascoli, Canello, Ovidio, Zambrini, ecc.) e dell’Europa del suo tempo (i francesi Meyer e Paris, Thomas, Morel-Fatio, i tedeschi Stengel, Bartsch, Foerster, Meyer Lübke, il “viennese” Mussafia e tantissimi altri).

#### Verso un'edizione digitale

La pubblicazione elettronica è particolarmente adatta all'edizione delle corrispondenze, poiché esse formano una rete di testi, persone, luoghi e temi. L'edizione digitale permette infatti di organizzare questa rete complessa e di visualizzare ed accedere in modo diretto e multiplo (attraverso una ricerca avanzata) ai documenti.
Seguendo gli standard tecnici nel campo dell'edizione digitale, i documenti originali saranno trascritti e codificati. La codifica, in XML-TEI, fornisce al computer l'informazione da processare per strutturare i dati e in secondo luogo visualizzarli.

---

### Conferenza AIUCD 2017

[Sito della conferenza AIUCD 2017](http://aiucd2017.aiucd.it/), 24-28 gennaio
 

