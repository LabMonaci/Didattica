Sono qui raccolte le trascrizioni di alcune delle lettere contenute nell'Archivio di Ernesto Monaci.


### Nome dei file
Il file di ogni lettera è chiamato con
- data (anno, mese, giorno; senza spazi né trattini né barre all'interno)
- trattino
- nome del mittente
- trattino
- nome del ricevente
Si consiglia di chiamare nello stesso modo i file XML/TEI di ogni lettera che saranno creati durante il corso.

Want to know more? Read about file naming conventions here.


### Cosa contiene ogni file
I file contengono ognuno la trascrizione di una lettera.
All'inizio, è specificato chi ha trascritto la lettera (Dottorandi Scienze del Testo, a.a. 2012-2013). Questa informazione deve essere mantenuta e codificata nei metadati, nella sezione <resp>, vedremo più avanti come fare.


### Estensione dei file
L'estensione di un file è la convenzionale abbreviazione che segue il punto alla fine del nome del file e indica il tipo di file. Alcune estensioni comuni sono **.doc**, **.odt**, **.pdf**, **.xml**. L'estensione permette alle applicazioni (e a noi) di riconoscere il tipo di file e processarlo correttamente. Ogni file (ma NON le cartelle) devono avere un'estensione. Se l'estensione non è visibile, cambiare le impostazioni del computer al riguardo (cercare nella guida del computer o su internet come fare; su Windows, controllare la tab 'Visualizza' o simili, in una qualsiasi cartella).

I file in questa cartella sono dei file di testo semplice, ovvero **.txt**, codificati in UTF-8. Il testo semplice è la forma meno ricca per un testo elettronico, ma proprio per questo leggibile e processabile dal maggior numero di applicazioni. Si può aprire e modificare un file **.txt** utilizzando Notepad (o Notepad++), TextEdit, oXygen e molte altre applicazioni (inclusi Microsoft Word e Open Office, che però non sono quelli sui quali lavoreremo, quindi sono poco consigliati). 

Una codifica di caratteri consiste in un codice che associa un insieme di caratteri ad un insieme di numeri. [Vedi su wikipedia](https://it.wikipedia.org/wiki/Codifica_di_caratteri).

Per vederne rapidamente gli effetti del cambio della codifica dei caratteri, basta aprire il browser Mozilla Firefox e una qualsiasi pagina web. Nella barra dei menu cliccare su "Visualizza opzioni per la codifica del testo" (icona di tasto con 'ae' sopra). Provando a cambiare tra Unicode e Occidentale, si vedranno le conseguenze nel testo della pagina web visualizzato.





